* Nimi: Petra Paloniemi
* E-Mail: petra.paloniemi@tuni.fi

Muistipeli

Kuvaus:
Ohjelma toteuttaa muistipelin, jonka alussa käyttäjä valitsee valmiista
vaihtoehdoista korttien ja pelaajien määrän, ja halutessaan
antaa pelaajille myös omavalintaiset nimet. Nimien tulee kuitenkin koostua
vain a-z/A-Z merkeistä, ensimmäinen merkki ei saa olla välilyönti ja nimet
erotellaan toisistaan välilyönneillä. Jos nimiä ei anneta tai käyttäjän
syöte ei täyttänyt vaatimuksia, käytetään ohjelman valmiiksi luomia nimiä
Player1-Player4 (riippuen pelaajien määrästä).
Peli käynnistyy kun käyttäjä painaa Play-painiketta, ja edellä mainitut
kohdat muuttuvat epäaktiivisiksi, jolloin niitä ei voi enää muokata.

Joka kierroksella vuorossa oleva pelaaja klikkaa kahta haluamaansa korttia
pelilaudalla. Kun kaksi korttia on käännettynä, peli jatkuu
vasta Continue-painikkeesta painamalla. Jos kortit ovat parit, eli niissä
on sama kirjain, ne jäävät näkyviin epäaktiivisina ja pelaajan pistemäärä
(kerätyt parit) kasvaa, ja hän saa heti uuden vuoron. Jos kortit eivät olleet
pari, ne kääntyvät takaisin ja vuoro siirtyy seuraavalle. Jokaisen löydetyn
parin jälkeen tilanne päivittyy tulostaululle, jossa näkyy pelaajien nimet
ja näiden keräämien parien lukumäärä.

Peli päättyy, kun kaikki parit on löydetty. Peli voi päättyä tasatilanteeseen,
tai yhden pelaajan voittoon. Voittajan nimi ja tämän kerättyjen parien määrä
ilmoitetaan vain yhden voittajan tilanteessa, tasapelissä näytetään vain
voittajien lukumäärä, mutta pelaajien keräämät parit näkyvät edelleen normaalisti
tulostaulussa.


Rakenne:
Valtaosa pelin widgeteistä on tehty Qt Designerilla. Ikkunan vasemmassa
yläkulmassa on startGridLayout, jossa on kaksi pudotusvalikkoa (cardComboBox
ja playerComboBox), joista valitaan korttien ja pelaajien määrä. Kortteja on
tasaluku ja 8-20 kappaletta käyttäjän valinnasta riippuen. Pelaajia voi olla
2-4. Näiden alapuolella olevaan kenttään (playerNameLineEdit) käyttäjä
voi vapaaehtoisesti kirjoittaa pelaajien nimiä. Layoutin alapuolella
on Play-painike (playPushButton), josta klikkaamalla peli käynnistyy,
jolloin ohjelma tallentaa edellä kuvatut tiedot muodostaen pelaajat
ja kortit, ja jakaa sekoitetut kortit "pelilaudalle" (cardGridLayout) niin,
että sarakkeiden ja rivien määrät ovat mahdollisimman lähellä toisiaan.
Yllä kuvatut widgetit epäaktivoituvat, eli pelaaja ei voi enää
muokata niitä.

Käyttäjän klikatessa korttia, joka on push button, kortti "kääntyy", jolloin
sen väri vaihtuu sinisestä valkoiseksi ja sille varattu kirjain näytetään.
Kortti myös epäaktivoituu. Kun toinen kortti on käännetty samoin, muiden
korttien kääntäminen ei enää onnistu. Aikaisemmin epäaktiivisena ollut
Continue-painike (continuePushButton) muuttuu aktiiviseksi, ja vain siitä
painettaessa peli voi jatkua ja korttien kääntäminen on taas
mahdollista, jolloin painike taas epäaktivoituu hetkeksi. Pelitilanne näkyy
ikkunan oikeassa yläkulmassa statsTextBrowser "tulostaululla". Myös
voittaja tai mahdollinen tasapeli näkyy tällä tulostaululla pelin lopuksi.

Ikkuna suljetaan Close-painikkeesta (closePushButton).


Toteutetut lisäominaisuudet:

1: Vaihteleva määrä pelaajia (2-4) ja pelaaja voi itse valita näistä.
2: Käyttäjä voi antaa nimet pelaajille (jos ei anna, käytetään valmiita nimiä).
3: Näytetään tulostaululla mitkä parit kukin pelaaja on saanut, eli parien kirjaimet.
